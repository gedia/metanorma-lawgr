= Κανονισμός για τη Διασφάλιση του Απορρήτου των Ηλεκτρονικών Επικοινωνιών
:docnumber: 304/2025
:doctype: ap
:copyright-year: 2025
:published-date: 2025-08-07
:language: el
:script: Greek
:fek-number: 4268
:fek-series: Β'
:fek-year: 2025
:publisher: ΑΡΧΗ ΔΙΑΣΦΑΛΙΣΗΣ ΤΟΥ ΑΠΟΡΡΗΤΟΥ ΤΩΝ ΕΠΙΚΟΙΝΩΝΙΩΝ
:mn-document-class: lawgr
:inheritnumbering: true

[.preface]
== {empty}

ΑΠΟΦΑΣΗ Αριθμ. 304/2025

Κανονισμός για τη Διασφάλιση του Απορρήτου των Ηλεκτρονικών Επικοινωνιών

Η ΑΡΧΗ ΔΙΑΣΦΑΛΙΣΗΣ ΤΟΥ ΑΠΟΡΡΗΤΟΥ ΤΩΝ ΕΠΙΚΟΙΝΩΝΙΩΝ (ΑΔΑΕ)

*(Συνεδρίαση της 30ης Ιουλίου 2025)*

*Έχοντας υπόψη:*

. Τις διατάξεις:
[lowergreek]
 .. Του ν. 3115/2003 «Αρχή διασφάλισης του Απορρήτου των Επικοινωνιών» (Α' 47), ιδίως τη διάταξη της παρ. 1 του άρθρου 6 αυτού,
 .. του ν. 5160/2024 «Ενσωμάτωση της Οδηγίας (ΕΕ) 2022/2555 του Ευρωπαϊκού Κοινοβουλίου και του Συμβουλίου, της 14ης Δεκεμβρίου 2022, σχετικά με μέτρα για υψηλό κοινό επίπεδο κυβερνοασφάλειας σε ολόκληρη την Ένωση, την τροποποίηση του Κανονισμού (ΕΕ) 910/2014 και της Οδηγίας (ΕΕ) 2018/1972, και την κατάργηση της Οδηγίας (ΕΕ) 2016/1148 (Οδηγία NIS 2) και άλλες διατάξεις», ιδίως των άρθρων 31 και 32 αυτού,
 .. του ν. 3674/2008 «Ενίσχυση του θεσμικού πλαισίου διασφάλισης του απορρήτου της τηλεφωνικής επικοινωνίας και άλλες διατάξεις» (Α' 136), ιδίως της παρ. 4 του άρθρου 4 και του άρθρου 5 αυτού,
 .. του ν. 3959/2011 «Προστασία του ελεύθερου ανταγωνισμού» (Α' 93),
 .. του ν. 3471/2006 «Προστασία δεδομένων προσωπικού χαρακτήρα και της ιδιωτικής ζωής στον τομέα των ηλεκτρονικών επικοινωνιών και τροποποίηση του ν. 2472/1997» (Α' 133),
 .. της υπ' αρ. 165/2011 απόφασης της ΑΔΑΕ «Κανονισμός για τη Διασφάλιση του Απορρήτου των Ηλεκτρονικών Επικοινωνιών» (Β' 2715),
 .. της υπ' αρ. 205/2013 απόφασης της ΑΔΑΕ «Κανονισμός για την Ασφάλεια και την Ακεραιότητα Δικτύων και Υπηρεσιών Ηλεκτρονικών Επικοινωνιών» (Β' 1742),
 .. της υπ' αρ. 28/2024 απόφασης της ΑΔΑΕ «Κανονισμός για την Ασφάλεια Δικτύων και Υπηρεσιών Ηλεκτρονικών Επικοινωνιών» (Β' 551),
 .. της υπ' αρ. 991/4/2021 (Β' 2265) απόφασης της ΕΕΤΤ (Κανονισμός Γενικών Αδειών).
. Την υπ' αρ. 58347οικ/21.12.2020 απόφαση του Υπουργού Δικαιοσύνης (Υ.Ο.Δ.Δ. 1066), περί διορισμού νέων μελών στην Αρχή Διασφάλισης του Απορρήτου των Επικοινωνιών.
. Τις υπ' αρ. 48024οικ/28.09.2023 και 48025οικ./28.09.2023 (Υ.Ο.Δ.Δ. 1039) αποφάσεις του Υπουργού Δικαιοσύνης περί διορισμού Αντιπροέδρου, Αναπληρωτή Αντιπροέδρου και νέων μελών στην Ολομέλεια της Α.Δ.Α.Ε.
. Την παρ. 2 του άρθρου 3 του ν. 3051/2002.
. Την υπ' αρ. 198/2025 εισήγηση προς την Ολομέλεια της Α.Δ.Α.Ε.
. Τα πρακτικά των από 19 Μαρτίου 2025, 4 Ιουνίου 2025, 18 Ιουνίου 2025 και 30 Ιουλίου 2025 συνεδριάσεων της Ολομέλειας της Α.Δ.Α.Ε.
. Το γεγονός ότι από τις διατάξεις της παρούσας αποφάσεως δεν προκαλείται δαπάνη για το τρέχον και τα επόμενα οικονομικά έτη εις βάρος του κρατικού προϋπολογισμού.
. Το γεγονός ότι οι διατάξεις της παρούσας δεν αφορούν σε διοικητική διαδικασία για την οποία υπάρχει υποχρέωση καταχώρισης στο ΕΜΔΔ-ΜΙΤΟΣ, αποφασίζει:

Την έκδοση του παρόντος Κανονισμού, οι διατάξεις του οποίου έχουν ως ακολούθως:

[heading=part,type=general-provisions]
== ΓΕΝΙΚΕΣ ΔΙΑΤΑΞΕΙΣ

[heading=article]
=== Σκοπός -- Πεδίο Εφαρμογής

[heading=paragraph]
==== {empty}

Με τον παρόντα Κανονισμό καθορίζονται τα τεχνικά και οργανωτικά μέτρα που πρέπει να λαμβάνουν όλα τα πρόσωπα που παρέχουν δημόσια δίκτυα ηλεκτρονικών επικοινωνιών ή διαθέσιμες στο κοινό υπηρεσίες ηλεκτρονικών επικοινωνιών (εφεξής καλούμενοι για λόγους συντομίας «οι πάροχοι»), για τη διασφάλιση του απορρήτου των επικοινωνιών, με την κατάλληλη διαχείριση του κινδύνου όσον αφορά στην ασφάλεια των δικτύων και υπηρεσιών τους.

[heading=paragraph]
==== {empty}

Τα μέτρα αυτά αφορούν το απόρρητο των δικτύων και των υπηρεσιών ηλεκτρονικών επικοινωνιών, καθώς και των δεδομένων που αποθηκεύονται, μεταδίδονται ή υποβάλλονται σε επεξεργασία μέσω αυτών, σύμφωνα με την κείμενη νομοθεσία.

[heading=paragraph]
==== {empty}

Οι πάροχοι υποχρεούνται να διαθέτουν και να εφαρμόζουν Πολιτική Ασφάλειας Δικτύων και Υπηρεσιών (Networks and Services Security Policy), κατά τις διατάξεις του παρόντος, όπως ειδικότερα ορίζεται στο άρθρο 12 του παρόντος.

[heading=paragraph]
==== {empty}

Εξαιρούνται από τις διατάξεις του παρόντος οι πάροχοι που παρέχουν τις ακόλουθες κατηγορίες δικτύων ή/και υπηρεσιών ηλεκτρονικών επικοινωνιών, όπως προβλέπονται στον Κανονισμό Γενικών Αδειών της Εθνικής Επιτροπής Τηλεπικοινωνιών και Ταχυδρομείων, όπως εκάστοτε ισχύει:

[lowergreek]
. S014: Υπηρεσίες μηχανή με μηχανή (Μ2Μ)
. S015: Δορυφορική συλλογή ειδήσεων (Satellite News Gathering)
. S016: Επίγεια συλλογή ειδήσεων (ENG)
. S025: Υπηρεσίες ραδιοεπικοινωνιών, όπως τηλεματικής, τηλεμετρίας, ραδιοεντοπισμού
. N010: Δίκτυο μετάδοσης σημάτων επίγειας ψηφιακής ευρυεκπομπής, με χρήση ραδιοσυχνοτήτων για την εκπομπή τηλεοπτικού σήματος

[heading=article]
=== Ορισμοί

Για τους σκοπούς του παρόντος Κανονισμού νοούνται ως:

*«Δεδομένα Επικοινωνίας (Communication Data)»*: το περιεχόμενο και τα συναφή δεδομένα κίνησης και θέσης για κάθε επικοινωνία.

*«Περιστατικό Ασφάλειας (Security Incident)»* για τη διασφάλιση του απορρήτου των επικοινωνιών: κάθε συμβάν που αφορά στην ασφάλεια των δικτύων ή των υπηρεσιών ηλεκτρονικών επικοινωνιών και έχει αρνητική επίπτωση στο απόρρητο των επικοινωνιών ή δύναται να σχετίζεται με τη διασφάλιση του απορρήτου των επικοινωνιών, καθώς και κάθε περίπτωση παραβίασης ή ιδιαίτερου κινδύνου παραβίασης του απορρήτου των επικοινωνιών και κάθε περίπτωση μη εφαρμογής της Πολιτικής Ασφάλειας Δικτύων και Υπηρεσιών του παρόχου.

*«Πληροφοριακά και Επικοινωνιακά Συστήματα (ΠΕΣ) (Information and Communication Systems)»*: Ως ΠΕΣ νοούνται:

[lowergreek]
. Τα συστήματα (υλικό και λογισμικό, φυσικά ή εικονικά), με τα οποία πραγματοποιείται η παροχή δικτύων ή/και υπηρεσιών ηλεκτρονικών επικοινωνιών ή/και με τα οποία πραγματοποιούνται εργασίες σε δεδομένα επικοινωνίας.
. Τα συστήματα που χρησιμοποιούνται για την υποστήριξη, διαχείριση, εποπτεία, λειτουργία, έλεγχο πρόσβασης και ασφάλεια των ως άνω υπό σημείο (α) συστημάτων.
. Τα συστήματα που περιέχουν πληροφορίες που είναι απαραίτητες για την πραγματοποίηση εργασιών στα ως άνω υπό σημείο (α) συστήματα ή σε δεδομένα επικοινωνίας.

Με βάση τα ανωτέρω, στα ΠΕΣ περιλαμβάνονται, κατ' ελάχιστον, τα μέσα μετάδοσης και διασύνδεσης, οι μεταγωγείς, οι δρομολογητές, συμπεριλαμβανομένων των δρομολογητών των συνδρομητών ή χρηστών για την πρόσβαση και τη διαχειριστική εποπτεία που ασκούν οι πάροχοι επί αυτών, τα συστήματα για την πρόσβαση στο Διαδίκτυο, τα συστήματα διαχείρισης και εποπτείας, οι εξυπηρετητές ηλεκτρονικού ταχυδρομείου, τα συστήματα για την άρση του απορρήτου των επικοινωνιών (συστήματα νόμιμης επισύνδεσης και διατήρησης δεδομένων), τα συστήματα ελέγχου φυσικής και λογικής (τοπικής και απομακρυσμένης) πρόσβασης, τα τείχη προστασίας (firewalls), τα συστήματα ανίχνευσης/αποτροπής εισβολών, τα συστήματα ανίχνευσης κακόβουλου λογισμικού και ανεπιθύμητης αλληλογραφίας, τα συστήματα καταγραφής και διατήρησης αρχείων καταγραφής, τα συστήματα χρέωσης συνδρομητών, τα συστήματα πωλήσεων και εξυπηρέτησης πελατών, τα συστήματα πρόληψης τηλεπικοινωνιακής απάτης, οι βάσεις δεδομένων που περιέχουν δεδομένα επικοινωνίας ή πληροφορίες σχετικές με την παροχή υπηρεσιών ηλεκτρονικών επικοινωνιών και τα συστήματα επεξεργασίας αυτών των δεδομένων ή πληροφοριών.

Κατά τα λοιπά, ισχύουν οι ορισμοί που περιλαμβάνονται στο άρθρο 110 του ν. 4727/2020 («Ψηφιακή διακυβέρνηση - Ηλεκτρονικές Επικοινωνίες και άλλες διατάξεις», Α'184).

[heading=part,type=substantive-provisions]
== Περιεχόμενο Πολιτικής Ασφάλειας Δικτύων και Υπηρεσιών

[heading=article]
=== Διακυβέρνηση Πολιτικής Ασφάλειας και Διαχείριση Κινδύνου

[heading=subarticle]
==== Πολιτική Ασφάλειας Δικτύων και Υπηρεσιών

[heading=paragraph]
===== {empty}

Η Πολιτική Ασφάλειας Δικτύων και Υπηρεσιών αφορά τους χρήστες, συνδρομητές, εργαζόμενους και συνεργάτες του παρόχου, έχει ως σκοπό τον καθορισμό και την υλοποίηση, από τον πάροχο, των κατάλληλων τεχνικών και οργανωτικών μέτρων για την επίτευξη του σκοπού της διασφάλισης του απορρήτου των επικοινωνιών και εφαρμόζεται σε όλα τα ΠΕΣ, όπως ορίζονται ανωτέρω.

[heading=paragraph]
===== {empty}

Η Πολιτική Ασφάλειας Δικτύων και Υπηρεσιών έχει αρθρωτή δομή και αποτελείται από επιμέρους ενότητες, οι οποίες ορίζουν τις απαιτήσεις ασφάλειας που πρέπει να ικανοποιούνται για κάθε επιμέρους κατηγορία ειδικών θεμάτων.

[heading=paragraph]
===== {empty}

Σε περίπτωση που η Πολιτική Ασφάλειας Δικτύων και Υπηρεσιών εντάσσεται σε ευρύτερη πολιτική ασφάλειας πληροφοριών και επικοινωνιών του παρόχου, αυτός διαθέτει αρχείο με αναλυτική αντιστοίχιση της δομής της ευρύτερης πολιτικής ασφάλειας πληροφοριών και επικοινωνιών με τις απαιτήσεις του παρόντος Κανονισμού, κατά άρθρο, παράγραφο και εδάφιο αυτού. Οι πάροχοι που αναφέρονται στην παρ. 12.2 του άρθρου 12 του παρόντος, υποβάλλουν στην ΑΔΑΕ το εν λόγω αρχείο αντιστοίχισης μαζί με την υποβολή προς έγκριση της Πολιτικής τους.

[heading=paragraph]
===== {empty}

Κάθε αδυναμία συμμόρφωσης με τις απαιτήσεις που ορίζονται στον παρόντα Κανονισμό καταγράφεται και τεκμηριώνεται επαρκώς στην Πολιτική Ασφάλειας Δικτύων και Υπηρεσιών. Ειδικά για τις αδυναμίες συμμόρφωσης που οφείλονται σε τεχνική αδυναμία κάλυψης συγκεκριμένων απαιτήσεων, ο πάροχος καταγράφει, επιπλέον, τις προϋποθέσεις και τις ενέργειες για την κάλυψη αυτών των απαιτήσεων και άρση της αδυναμίας, καθώς και το σχετικό χρονοδιάγραμμα προς τον σκοπό αυτόν.

[heading=paragraph]
===== {empty}

Για την υλοποίηση των επιμέρους απαιτήσεων της Πολιτικής Ασφάλειας Δικτύων και Υπηρεσιών, ορίζονται, τεκμηριώνονται, εφαρμόζονται και αναθεωρούνται συγκεκριμένες διαδικασίες ασφάλειας, οδηγίες εργασίας, τεχνικά και άλλα οργανωτικά εγχειρίδια. Τα παραπάνω έγγραφα ορίζουν συγκεκριμένες ενέργειες των εργαζομένων, συνεργατών, χρηστών και συνδρομητών του παρόχου, την αλληλουχία των ενεργειών, τους υπεύθυνους για την εκτέλεσή τους και τον τρόπο και τα μέσα τεκμηρίωσής τους.

[heading=paragraph]
===== {empty}

Ο πάροχος εξετάζει περιοδικά, κατ' ελάχιστον κάθε δύο (2) έτη ή μετά από την εκδήλωση σημαντικού περιστατικού ασφάλειας, την ανάγκη τυχόν αναθεώρησης της Πολιτικής Ασφάλειας Δικτύων και Υπηρεσιών και αποφασίζει σχετικώς, λαμβάνοντας υπόψη κατ' ελάχιστον τα αποτελέσματα της Αποτίμησης Κινδύνου, τα αποτελέσματα του εσωτερικού ελέγχου και των δοκιμών ασφάλειας στις οποίες έχει προβεί, τα περιστατικά ασφάλειας που τυχόν έχει αντιμετωπίσει, και τις επιχειρησιακές και οργανωτικές αλλαγές που τυχόν έχουν προκύψει. Σε περίπτωση που ο πάροχος αποφασίσει ότι η Πολιτική Ασφάλειας Δικτύων και Υπηρεσιών δεν χρειάζεται αναθεώρηση, τεκμηριώνει εγγράφως την απόφαση αυτή, ενώ, σε περίπτωση που ο πάροχος της παρ. 12.2 του άρθρου 12 του παρόντος προβεί σε αναθεώρηση της Πολιτικής Ασφάλειας Δικτύων και Υπηρεσιών, την υποβάλλει προς έγκριση στην ΑΔΑΕ.

[heading=subarticle]
==== Διαχείριση Κινδύνου (Risk Management)

[heading=paragraph]
===== {empty}

Ο πάροχος διατηρεί και εφαρμόζει Διαδικασία Αποτίμησης Κινδύνου (Risk Assessment) σχετικά με την ασφάλεια δικτύων και υπηρεσιών, βασισμένη σε μεθοδολογία που λαμβάνει υπόψη διεθνείς πρακτικές, με σκοπό την αναγνώριση, την αξιολόγηση και αντιμετώπιση των απειλών (threats) στην ασφάλεια των δικτύων και υπηρεσιών του που δύνανται να σχετίζονται με τη διασφάλιση του απορρήτου των επικοινωνιών.

[heading=paragraph]
===== {empty}

Ο πάροχος αναγνωρίζει και εξετάζει ενδογενείς και εξωγενείς απειλές, όπως, ενδεικτικά αποτελούν οι αστοχίες υλικού και λογισμικού, η πλημμελής εφαρμογή της Πολιτικής Ασφάλειας Δικτύων και Υπηρεσιών και των συναφών διαδικασιών, οι πράξεις ή παραλείψεις εργαζομένων και συνεργατών, οι απειλές προερχόμενες από άλλα διασυνδεδεμένα δίκτυα, οι κακόβουλες ενέργειες και οι πράξεις δολιοφθοράς, τα ατυχήματα και τα φυσικά φαινόμενα.

[heading=paragraph]
===== {empty}

Η Αποτίμηση Κινδύνου περιλαμβάνει κατ' ελάχιστον τα παρακάτω:

[heading=paragraph,level=6]
====== {empty}

Ο πάροχος καταρτίζει και διατηρεί κατάλογο των πόρων του (ΠΕΣ, εγκαταστάσεις, διαδικασίες, προσωπικό), με συνοπτική περιγραφή τους.

[heading=paragraph,level=6]
====== {empty}

Ο πάροχος καταρτίζει και διατηρεί κατάλογο με τις διαφορετικές εκτιμώμενες απειλές που μπορούν να εκδηλωθούν σε πόρους του, καθώς και τις ευπάθειες (vulnerabilities), τα ευάλωτα σημεία και τις αδυναμίες των πόρων του. Επιπρόσθετα, ταξινομεί τους πόρους του ως προς την κρισιμότητά τους, λαμβάνοντας υπόψη τις απειλές που μπορεί να τους επηρεάσουν.

[heading=paragraph,level=6]
====== {empty}

Ο πάροχος πραγματοποιεί αξιολόγηση επικινδυνότητας (risk evaluation), ήτοι αξιολογεί την πιθανότητα πραγματοποίησης των απειλών που έχει αναγνωρίσει και εκτιμά την επίδρασή τους στην ασφάλεια των δικτύων και υπηρεσιών του.

[heading=paragraph,level=6]
====== {empty}

Ο πάροχος καθορίζει τα κατάλληλα μέτρα ασφάλειας για την αντιμετώπισή των απειλών, συμπληρωματικά ως προς τα μέτρα ασφάλειας που ορίζονται από τον παρόντα Κανονισμό, το χρονοδιάγραμμα υλοποίησης αυτών, καθώς και διαδικασίες αξιολόγησης της αποτελεσματικότητας των επιλεγέντων μέτρων.

[heading=paragraph]
===== {empty}

Η Αποτίμηση Κινδύνου πραγματοποιείται από τον πάροχο πριν τη σύνταξη της Πολιτικής Ασφάλειας Δικτύων και Υπηρεσιών και εφεξής, κατ' ελάχιστον κάθε δύο (2) έτη ή μετά από την εκδήλωση σημαντικού περιστατικού ασφαλείας.

[heading=paragraph]
===== {empty}

Ο πάροχος διατηρεί καταγεγραμμένη την περιγραφή της εφαρμοσθείσας μεθοδολογίας Αποτίμησης Κινδύνου, καθώς και τα αποτελέσματα της Αποτίμησης Κινδύνου. Όλα τα ανωτέρω είναι διαθέσιμα κατά τον τακτικό ή έκτακτο έλεγχο της εφαρμογής της Πολιτικής Ασφάλειας Δικτύων και Υπηρεσιών από την ΑΔΑΕ.

[heading=subarticle]
==== Ρόλοι και Αρμοδιότητες

[heading=paragraph]
===== {empty}

Ο πάροχος ορίζει, στην Πολιτική Ασφάλειας Δικτύων και Υπηρεσιών, τις διοικητικές οντότητες και τα φυσικά πρόσωπα στα οποία ανατίθενται συγκεκριμένες αρμοδιότητες σχετικά με τη διαχείριση και εφαρμογή της Πολιτικής. Ο πάροχος αναθέτει τους ρόλους και τις αρμοδιότητες στους εργαζόμενους ή συνεργάτες του, και διατηρεί σχετικό αρχείο με τις εν λόγω αναθέσεις.

[heading=paragraph]
===== {empty}

Ο πάροχος ορίζει συγκεκριμένο εργαζόμενό του, ως Υπεύθυνο Ασφάλειας Δικτύων και Υπηρεσιών, επιφορτισμένο με την ευθύνη ελέγχου της υλοποίησης των μέτρων και των απαιτήσεων που ορίζονται στην Πολιτική Ασφάλειας Δικτύων και Υπηρεσιών.

[heading=paragraph]
===== {empty}

Ο πάροχος επανεξετάζει περιοδικά, κατ' ελάχιστον κάθε δύο (2) έτη, τις αναθέσεις ρόλων και αρμοδιοτήτων, και διατηρεί εγγράφως τη σχετική τεκμηρίωση.

[heading=subarticle]
==== Υποχρεώσεις Παρόχου σχετικά με τους Συνεργάτες

[heading=paragraph]
===== {empty}

Ο πάροχος ευθύνεται για το σύνολο των πράξεων οποιουδήποτε συνεργάτη, φυσικού ή νομικού προσώπου, τους οποίους χρησιμοποιεί στο πλαίσιο της παροχής των δικτύων και υπηρεσιών ηλεκτρονικών επικοινωνιών του.

[heading=paragraph]
===== {empty}

Ο πάροχος διατηρεί ενημερωμένο αρχείο στο οποίο καταγράφονται οι συνεργάτες του, φυσικά ή νομικά πρόσωπα, τους οποίους χρησιμοποιεί στο πλαίσιο της παροχής των δικτύων και υπηρεσιών ηλεκτρονικών επικοινωνιών.

[heading=paragraph]
===== {empty}

Ο πάροχος συνάπτει με τους συνεργάτες της προηγούμενης παραγράφου, συμβάσεις, των οποίων το ελάχιστο περιεχόμενο περιλαμβάνει:

[heading=paragraph,level=6]
====== {empty}

Όρους εμπιστευτικότητας, μη αποκάλυψης και τήρησης του απορρήτου.

[heading=paragraph,level=6]
====== {empty}

Απαιτήσεις και μέτρα ασφάλειας που λαμβάνονται για την ασφάλεια των δικτύων και υπηρεσιών του, και επιπρόσθετα, ειδικότερα, μέτρα με τα οποία διασφαλίζεται η εμπιστευτικότητα και ακεραιότητα των δεδομένων επικοινωνίας κατά την επεξεργασία αυτών από τους συνεργάτες του παρόχου, καθώς και η οριστική διαγραφή και καταστροφή αυτών μετά τη λήξη της συνεργασίας.

[heading=paragraph,level=6]
====== {empty}

Αποδοχή εκ μέρους των συνεργατών της υποχρέωσης για τήρηση των μέτρων ασφάλειας.

[heading=paragraph,level=6]
====== {empty}

Στην περίπτωση που οι συνεργάτες χρησιμοποιούν τρίτα πρόσωπα προκειμένου να παρέχουν τις υπηρεσίες τους στον πάροχο, τότε στις συμβάσεις τους με τον πάροχο περιλαμβάνεται όρος που προβλέπει την εν λόγω δυνατότητα και ο πάροχος εγκρίνει τα εν λόγω τρίτα πρόσωπα.

[heading=paragraph]
===== {empty}

Στην περίπτωση κατά την οποία οι συνεργάτες κατέχουν ή διαχειρίζονται ΠΕΣ μέσω των οποίων πραγματοποιείται, αποκλειστικά ή εν μέρει, η παροχή των υπηρεσιών του παρόχου, τότε ο πάροχος εξασφαλίζει ότι οι εν λόγω συνεργάτες συμμορφώνονται με το σύνολο των απαιτήσεων του παρόντος Κανονισμού.

[heading=paragraph]
===== {empty}

Ο πάροχος ενεργοποιεί τη Διαδικασία Διαχείρισης Περιστατικών Ασφάλειας, σύμφωνα με την ενότητα 7.1 του άρθρου 7 του παρόντος Κανονισμού, για κάθε παραβίαση των συμβατικών όρων.

[heading=article]
=== Μέτρα σχετικά με τους Εργαζόμενους και τους Συνεργάτες

[heading=subarticle]
==== Εκπαίδευση και Ενημέρωση

[heading=paragraph]
===== {empty}

Ο πάροχος ενημερώνει και εκπαιδεύει τους εργαζόμενους και συνεργάτες του ως προς την εφαρμογή της Πολιτικής Ασφάλειας Δικτύων και Υπηρεσιών και επισημαίνει τους κινδύνους που ελλοχεύουν από τυχόν παραβίασή της.

[heading=paragraph]
===== {empty}

Η ενημέρωση και η εκπαίδευση των εργαζόμενων και συνεργατών διενεργείται σε τακτά χρονικά διαστήματα, κατ' ελάχιστον μία φορά τον χρόνο, με σκοπό την προσήκουσα επιμόρφωσή τους.

[heading=paragraph]
===== {empty}

Ο πάροχος διατηρεί αρχείο εκπαιδεύσεων στο οποίο αναγράφονται κατ' ελάχιστον αναλυτικά ο χρόνος και η διάρκεια εκπαίδευσης, το εκπαιδευτικό υλικό, τα στοιχεία των εκπαιδευτών και η αξιολόγηση κάθε εκπαιδευόμενου.

[heading=paragraph]
===== {empty}

Σε περίπτωση τροποποίησης της Πολιτικής Ασφάλειας Δικτύων και Υπηρεσιών ή των διαδικασιών, τεχνικών οδηγιών ή άλλων δευτερογενών εγγράφων που σχετίζονται με την υλοποίησή της, ο πάροχος προβαίνει αμελλητί σε ενημέρωση των εργαζόμενων και συνεργατών του και διατηρεί εγγράφως τη σχετική τεκμηρίωση πραγματοποίησης της ενημέρωσης.

[heading=subarticle]
==== Διαχείριση Μεταβολών Εργαζομένων και Συνεργατών

[heading=paragraph]
===== {empty}

Σε περίπτωση πρόσληψης ή μεταβολής των καθηκόντων εργαζόμενου ή συνεργάτη, ο πάροχος προβαίνει στην ενημέρωση και εκπαίδευσή του ως προς την εφαρμογή της Πολιτικής Ασφάλειας Δικτύων και Υπηρεσιών.

[heading=paragraph]
===== {empty}

Σε περίπτωση μεταβολής των καθηκόντων ή αποχώρησης εργαζόμενου ή συνεργάτη, ο πάροχος προβαίνει αμελλητί στην αντίστοιχη τροποποίηση τυχόν δικαιωμάτων που του έχουν αποδοθεί λόγω της φύσης της εργασίας του σύμφωνα με τις απαιτήσεις της εφαρμοζόμενης Πολιτικής Ασφάλειας Δικτύων και Υπηρεσιών.

[heading=subarticle]
==== Υποχρεώσεις Εργαζομένων και Συνεργατών

[heading=paragraph]
===== {empty}

Οι εργαζόμενοι και συνεργάτες του παρόχου οφείλουν να συμμορφώνονται με την Πολιτική Ασφάλειας Δικτύων και Υπηρεσιών, συμπεριλαμβανομένων των σχετικών διαδικασιών, μέτρων ασφάλειας και οδηγιών.

[heading=paragraph]
===== {empty}

Οι εργαζόμενοι και συνεργάτες του παρόχου, εφόσον αντιληφθούν κάποιο κενό ασφάλειας ή περιστατικό ασφάλειας, ενημερώνουν άμεσα τον Υπεύθυνο Ασφάλειας Δικτύων και Υπηρεσιών ή άλλο, ρητά εξουσιοδοτημένο για τον σκοπό αυτό, πρόσωπο.

[heading=article]
=== Ασφάλεια Εγκαταστάσεων και Συστημάτων

[heading=subarticle]
==== Φυσική Πρόσβαση και Περιβαλλοντική Ασφάλεια

[heading=custom]
===== Φυσική Πρόσβαση

[heading=paragraph]
====== {empty}

Ο πάροχος καθορίζει τα απαιτούμενα μέτρα (α) για την αποτροπή της μη εξουσιοδοτημένης φυσικής πρόσβασης στις εγκαταστάσεις του στις οποίες είναι εγκατεστημένα ΠΕΣ, (β) για τον έλεγχο της πρόσβασης στις εγκαταστάσεις του και (γ) για την προστασία των ΠΕΣ.

[heading=paragraph]
====== {empty}

Ο πάροχος διαθέτει και εφαρμόζει διαδικασία φυσικής πρόσβασης, στην οποία περιγράφονται αναλυτικά όλες οι ενέργειες που απαιτούνται για την πρόσβαση των εργαζομένων, συνεργατών και επισκεπτών του σε εγκαταστάσεις και σε χώρους εντός των εγκαταστάσεών του, όπου είναι εγκατεστημένα ΠΕΣ.

[heading=paragraph]
====== {empty}

Για την παροχή εξουσιοδότησης φυσικής πρόσβασης στους εργαζόμενους ή τους συνεργάτες του παρόχου σε εγκαταστάσεις και σε χώρους εντός των εγκαταστάσεών του όπου είναι εγκατεστημένα ΠΕΣ, προβλέπεται υποχρεωτικά προηγούμενη έγκριση από την αρμόδια διοικητική οντότητα ή το αρμόδιο φυσικό πρόσωπο.

[heading=paragraph]
====== {empty}

Η φυσική πρόσβαση των εξουσιοδοτημένων προσώπων στις εγκαταστάσεις του παρόχου καταγράφεται (ονοματεπώνυμο, ιδιότητα, ώρα εισόδου και εξόδου) σε σχετικό αρχείο.

[heading=paragraph]
====== {empty}

Ο πάροχος ορίζει ασφαλείς χώρους εντός των εγκαταστάσεών του, στους οποίους εγκαθίστανται τα ΠΕΣ.

[heading=paragraph]
====== {empty}

Ο πάροχος αξιολογεί περιοδικά, κατ' ελάχιστον κάθε δύο (2) έτη, τα μέτρα φυσικής πρόσβασης που εφαρμόζει στις εγκαταστάσεις του.

[heading=custom]
===== Περιβαλλοντική Ασφάλεια

[heading=paragraph]
====== {empty}

Ο πάροχος εκτιμά και αντιμετωπίζει τους κινδύνους πρόκλησης βλάβης στις εγκαταστάσεις και στα ΠΕΣ, από φυσικά αίτια ή ατυχήματα.

[heading=paragraph]
====== {empty}

Ο πάροχος σχεδιάζει, εγκαθιστά και συντηρεί τα απαραίτητα μέσα φυσικής προστασίας (πυρασφάλεια, αντιπλημμυρική προστασία, κλιματισμός, τροφοδοσία) για κάθε εγκατάσταση στην οποία φιλοξενούνται ΠΕΣ.

[heading=paragraph]
====== {empty}

Τα μέσα φυσικής προστασίας συντηρούνται περιοδικά, κατ' ελάχιστον κάθε ένα (1) έτος, σύμφωνα με τις προδιαγραφές τους.

[heading=paragraph]
====== {empty}

Ο πάροχος λαμβάνει μέτρα για τη φυσική ασφάλεια του εξοπλισμού, καλωδιώσεων, σημείων τερματισμού και οπτικών κόμβων, ώστε να αποτρέπεται η μη εξουσιοδοτημένη φυσική πρόσβαση σε αυτά.

[heading=subarticle]
==== Ασφάλεια Λογικής Πρόσβασης

[heading=custom]
===== Λογική Πρόσβαση στα ΠΕΣ

[heading=paragraph]
====== {empty}

Ο πάροχος καθορίζει και εφαρμόζει Διαδικασία Διαχείρισης Λογικής Πρόσβασης (Access Control Management) στα ΠΕΣ. Η Διαδικασία αυτή εφαρμόζεται τόσο στη φυσική, όσο και στην απομακρυσμένη λογική πρόσβαση.

[heading=paragraph]
====== {empty}

Τα ΠΕΣ διαθέτουν μηχανισμούς αναγνώρισης και αυθεντικοποίησης χρηστών/διαχειριστών.

[heading=paragraph]
====== {empty}

Η πρόσβαση στα ΠΕΣ βασίζεται σε ρόλους, οι οποίοι ορίζονται σύμφωνα με τις αρχές της αναγκαιότητας γνώσης, του ελάχιστου προνομίου και του διαχωρισμού καθηκόντων.

[heading=paragraph]
====== {empty}

Οι λογαριασμοί πρόσβασης στα ΠΕΣ είναι προσωπικοί και μοναδικοί. Η χρήση γενικών λογαριασμών ή λογαριασμών συστήματος για πρόσβαση στα ΠΕΣ, όπου εφαρμόζεται, τεκμηριώνεται επαρκώς.

[heading=paragraph]
====== {empty}

Ο πάροχος εφαρμόζει μέτρα ισχυρής αυθεντικοποίησης για πρόσβαση στα ΠΕΣ (πχ. ελάχιστο μήκος κωδικού, σύνθετοι κωδικοί, τακτική αλλαγή κωδικών).

[heading=paragraph]
====== {empty}

Ο πάροχος ελέγχει, τουλάχιστον κάθε ένα (1) έτος, τα δικαιώματα λογικής πρόσβασης στα ΠΕΣ και προβαίνει στις αναγκαίες τροποποιήσεις.

[heading=paragraph]
====== {empty}

Ο πάροχος ελέγχει, τουλάχιστον κάθε ένα (1) έτος, τους μη ενεργούς λογαριασμούς πρόσβασης στα ΠΕΣ και τους απενεργοποιεί ή τους διαγράφει.

[heading=paragraph]
====== {empty}

Ο πάροχος καθορίζει και εφαρμόζει Διαδικασία Διαχείρισης Χρηστών ΠΕΣ, η οποία περιλαμβάνει κατ' ελάχιστον τα ακόλουθα:

[heading=paragraph,level=7]
====== Διαδικασία Δημιουργίας/Τροποποίησης/Διαγραφής Λογαριασμών Χρηστών ΠΕΣ

[heading=paragraph,level=8]
====== {empty}

Η δημιουργία, τροποποίηση ή διαγραφή κάθε λογαριασμού χρήστη ΠΕΣ αποτελεί αντικείμενο αιτήματος.

[heading=paragraph,level=8]
====== {empty}

Κάθε αίτημα εγκρίνεται από την αρμόδια διοικητική οντότητα ή φυσικό πρόσωπο και τηρείται αρχείο αιτημάτων.

[heading=paragraph,level=8]
====== {empty}

Στο αρχείο αιτημάτων καταγράφονται κατ' ελάχιστον: η ημερομηνία του αιτήματος, ο εγκρίνων, ο λογαριασμός χρήστη, ο ρόλος πρόσβασης και η ημερομηνία υλοποίησης.

[heading=paragraph,level=7]
====== Διαδικασία Ελέγχου Ενεργειών Χρηστών ΠΕΣ

[heading=paragraph,level=8]
====== {empty}

Οι ενέργειες των χρηστών ΠΕΣ καταγράφονται σε αρχεία καταγραφής, τα οποία φυλάσσονται σύμφωνα με τις απαιτήσεις του άρθρου 8.

[heading=paragraph,level=8]
====== {empty}

Η εξέταση των αρχείων καταγραφής διενεργείται περιοδικά, κατ' ελάχιστον κάθε ένα (1) μήνα, με σκοπό τον εντοπισμό μη εξουσιοδοτημένων ή ύποπτων ενεργειών.

[heading=paragraph]
====== {empty}

Τα ΠΕΣ υποστηρίζουν μηχανισμούς αυτόματης αποσύνδεσης ή κλειδώματος συνεδρίας σε περίπτωση αδράνειας, όπου αυτό εφαρμόζεται.

[heading=paragraph]
====== {empty}

Ο πάροχος εφαρμόζει μέτρα ελέγχου και περιορισμού της απομακρυσμένης πρόσβασης στα ΠΕΣ. Ειδικότερα:

[heading=paragraph,level=7]
====== {empty}

Η απομακρυσμένη πρόσβαση στα ΠΕΣ πραγματοποιείται μόνο μέσω κρυπτογραφημένων καναλιών επικοινωνίας.

[heading=paragraph,level=7]
====== {empty}

Εφαρμόζεται αυθεντικοποίηση πολλαπλών παραγόντων (MFA) για κάθε απομακρυσμένη πρόσβαση στα ΠΕΣ.

[heading=paragraph,level=7]
====== {empty}

Κάθε απομακρυσμένη πρόσβαση στα ΠΕΣ αποτελεί αντικείμενο αιτήματος, το οποίο εγκρίνεται από την αρμόδια διοικητική οντότητα ή φυσικό πρόσωπο και τηρείται σχετικό αρχείο αιτημάτων.

[heading=paragraph,level=7]
====== {empty}

Ο πάροχος αξιολογεί περιοδικά τους κινδύνους που απορρέουν από την απομακρυσμένη πρόσβαση.

[heading=paragraph,level=7]
====== {empty}

Ο πάροχος τηρεί αρχείο όλων των απομακρυσμένων προσβάσεων στα ΠΕΣ.

[heading=custom]
===== Πρόσθετες Απαιτήσεις για τα ΠΕΣ

[heading=paragraph]
====== {empty}

Ο πάροχος μεριμνά για την ασφάλεια των ΠΕΣ κατά τη μεταφορά, εγκατάσταση, συντήρηση, επισκευή, αντικατάσταση ή απόσυρσή τους. Ειδικότερα, ο πάροχος μεριμνά για τη διαγραφή ή την καταστροφή των δεδομένων επικοινωνίας που περιέχονται στα ΠΕΣ πριν τη μεταφορά, παράδοση ή αντικατάσταση αυτών.

[heading=paragraph]
====== {empty}

Κάθε αλλαγή στη ρύθμιση/παραμετροποίηση (configuration) των ΠΕΣ αποτελεί αντικείμενο αιτήματος. Η εκτέλεση κάθε αλλαγής στη ρύθμιση/παραμετροποίηση (configuration) ΠΕΣ εγκρίνεται από την αρμόδια διοικητική οντότητα ή φυσικό πρόσωπο και τηρείται σχετικό αρχείο αιτημάτων. Η ρύθμιση/παραμετροποίηση (configuration) κάθε ΠΕΣ καταγράφεται σε αρχείο.

[heading=paragraph]
====== {empty}

Ο πάροχος εφαρμόζει τις ενημερώσεις ασφάλειας (security patches/updates) που εκδίδονται από τους κατασκευαστές στα ΠΕΣ, εντός του προκαθορισμένου χρονικού πλαισίου. Σε περίπτωση αδυναμίας εφαρμογής μιας ενημέρωσης ασφαλείας, ο πάροχος τεκμηριώνει τον λόγο και λαμβάνει εναλλακτικά μέτρα.

[heading=paragraph]
====== {empty}

Ο πάροχος εφαρμόζει Διαδικασία Λήψης Αντιγράφων Ασφαλείας (backup), η οποία περιλαμβάνει κατ' ελάχιστον: (α) τα είδη αντιγράφων που λαμβάνονται, (β) τη συχνότητα λήψης αντιγράφων, (γ) τη διαδικασία επαλήθευσης αντιγράφων, (δ) τη διαδικασία αποκατάστασης από αντίγραφα (restore), (ε) τον τόπο, τη χρονική διάρκεια και τον τρόπο φύλαξης αντιγράφων.

[heading=paragraph]
====== {empty}

Ο πάροχος τεκμηριώνει τη λειτουργία των ΠΕΣ κατά τρόπο ικανό να εξασφαλίσει τη συνέχεια της λειτουργίας αυτών, ακόμη και σε περίπτωση αποχώρησης εργαζομένων ή/και συνεργατών.

[heading=custom]
===== Ειδικές Απαιτήσεις για Συστήματα Νόμιμης Επισύνδεσης

[heading=paragraph]
====== {empty}

Ο πάροχος λαμβάνει αυξημένα μέτρα φυσικής και λογικής πρόσβασης για τα συστήματα νόμιμης επισύνδεσης (Lawful Interception).

[heading=paragraph]
====== {empty}

Η πρόσβαση στα συστήματα νόμιμης επισύνδεσης περιορίζεται αυστηρά στο ελάχιστο αναγκαίο προσωπικό.

[heading=paragraph]
====== {empty}

Κάθε πρόσβαση στα συστήματα νόμιμης επισύνδεσης καταγράφεται.

[heading=paragraph]
====== {empty}

Ο πάροχος εφαρμόζει μέτρα κρυπτογραφικής προστασίας στα δεδομένα που παράγονται από τα συστήματα νόμιμης επισύνδεσης.

[heading=paragraph]
====== {empty}

Ο πάροχος τεκμηριώνει αναλυτικά τα μέτρα ασφάλειας που εφαρμόζει στα συστήματα νόμιμης επισύνδεσης στην Πολιτική Ασφάλειας Δικτύων και Υπηρεσιών.

[heading=subarticle]
==== Ασφάλεια Δικτύου

[heading=custom]
===== Γενικές Αρχές

[heading=paragraph]
====== {empty}

Ο πάροχος σχεδιάζει, υλοποιεί και εφαρμόζει αρχιτεκτονική ασφάλειας δικτύου, η οποία βασίζεται στην αρχή της άμυνας σε βάθος (defense-in-depth).

[heading=paragraph]
====== {empty}

Ο πάροχος διατηρεί ενημερωμένο διάγραμμα τοπολογίας δικτύου, στο οποίο αποτυπώνονται τα ΠΕΣ, οι διασυνδέσεις μεταξύ τους και τα σημεία πρόσβασης.

[heading=paragraph]
====== {empty}

Ο πάροχος εφαρμόζει μέτρα ανίχνευσης και αποτροπής μη εξουσιοδοτημένης πρόσβασης στο δίκτυό του.

[heading=custom]
===== Λογικός Διαχωρισμός

[heading=paragraph]
====== {empty}

Ο πάροχος εφαρμόζει λογικό διαχωρισμό (network segmentation) του δικτύου, ώστε τα ΠΕΣ να διαχωρίζονται σε ζώνες ασφάλειας ανάλογα με τον ρόλο και την κρισιμότητά τους.

[heading=paragraph]
====== {empty}

Η επικοινωνία μεταξύ ζωνών ασφάλειας ελέγχεται μέσω κατάλληλων μηχανισμών (π.χ. firewalls, access control lists).

[heading=paragraph]
====== {empty}

Ο πάροχος εφαρμόζει μέτρα περιορισμού της κυκλοφορίας δικτύου μόνο στην απολύτως αναγκαία.

[heading=paragraph]
====== {empty}

Ο πάροχος αξιολογεί περιοδικά τον λογικό διαχωρισμό του δικτύου και προβαίνει στις αναγκαίες τροποποιήσεις.

[heading=subarticle]
==== Προστασία από Κακόβουλο Λογισμικό

[heading=paragraph]
===== {empty}

Ο πάροχος εφαρμόζει μέτρα προστασίας από κακόβουλο λογισμικό (malware) στα ΠΕΣ.

[heading=paragraph]
===== {empty}

Τα μέτρα προστασίας ενημερώνονται τακτικά με τις πλέον πρόσφατες υπογραφές και κανόνες ανίχνευσης.

[heading=paragraph]
===== {empty}

Ο πάροχος διενεργεί περιοδικούς ελέγχους για κακόβουλο λογισμικό στα ΠΕΣ.

[heading=paragraph]
===== {empty}

Σε περίπτωση ανίχνευσης κακόβουλου λογισμικού, ο πάροχος ενεργοποιεί τη Διαδικασία Διαχείρισης Περιστατικών Ασφάλειας.

[heading=subarticle]
==== Χρήση Κρυπτογραφίας

[heading=paragraph]
===== {empty}

Ο πάροχος εφαρμόζει κρυπτογραφικά μέτρα για την προστασία της εμπιστευτικότητας και ακεραιότητας των δεδομένων επικοινωνίας κατά τη μετάδοση και αποθήκευσή τους.

[heading=paragraph]
===== {empty}

Τα κρυπτογραφικά μέτρα βασίζονται σε αναγνωρισμένα πρότυπα και αλγορίθμους.

[heading=paragraph]
===== {empty}

Ο πάροχος εφαρμόζει Διαδικασία Διαχείρισης Κρυπτογραφικών Κλειδιών, η οποία περιλαμβάνει κατ' ελάχιστον: δημιουργία, αποθήκευση, διανομή, αντικατάσταση και καταστροφή κλειδιών.

[heading=paragraph]
===== {empty}

Τα κρυπτογραφικά κλειδιά φυλάσσονται με κατάλληλα μέτρα ασφάλειας.

[heading=paragraph]
===== {empty}

Ο πάροχος εφαρμόζει κρυπτογράφηση στις απομακρυσμένες συνδέσεις διαχείρισης ΠΕΣ.

[heading=paragraph]
===== {empty}

Ο πάροχος εφαρμόζει κρυπτογράφηση στα αντίγραφα ασφαλείας που περιέχουν δεδομένα επικοινωνίας.

[heading=paragraph]
===== {empty}

Ο πάροχος εφαρμόζει κρυπτογράφηση στα μέσα αποθήκευσης φορητών συσκευών που περιέχουν δεδομένα επικοινωνίας.

[heading=paragraph]
===== {empty}

Ο πάροχος εφαρμόζει κρυπτογραφική προστασία κατά τη μετάδοση δεδομένων επικοινωνίας μεταξύ συστημάτων νόμιμης επισύνδεσης και αρμόδιων αρχών.

[heading=paragraph]
===== {empty}

Ο πάροχος αξιολογεί περιοδικά, κατ' ελάχιστον κάθε δύο (2) έτη, τα κρυπτογραφικά μέτρα που εφαρμόζει.

[heading=paragraph]
===== {empty}

Ο πάροχος μεριμνά ώστε τα κρυπτογραφικά μέτρα που εφαρμόζει να μην παρεμποδίζουν τη νόμιμη επισύνδεση.

[heading=article]
=== Διαχείριση Λειτουργίας

[heading=subarticle]
==== Παρακολούθηση Δικτύου και Υπηρεσιών

[heading=paragraph]
===== {empty}

Ο πάροχος παρακολουθεί τα ΠΕΣ και τα δίκτυα ηλεκτρονικών επικοινωνιών, με σκοπό τον εντοπισμό ανωμαλιών, δυσλειτουργιών και πιθανών περιστατικών ασφάλειας.

[heading=paragraph]
===== {empty}

Ο πάροχος διατηρεί ενημερωμένο κατάλογο με τα κρίσιμα ΠΕΣ που παρακολουθεί, τις παραμέτρους παρακολούθησης και τα εργαλεία που χρησιμοποιεί.

[heading=subarticle]
==== Διαχείριση ΠΕΣ

[heading=paragraph]
===== {empty}

Ο πάροχος διατηρεί ενημερωμένο κατάλογο (inventory) των ΠΕΣ, ο οποίος περιλαμβάνει κατ' ελάχιστον: (α) αναγνωριστικό ΠΕΣ, (β) τύπο ΠΕΣ, (γ) κατασκευαστή, (δ) μοντέλο, (ε) έκδοση λογισμικού, (στ) θέση εγκατάστασης, (ζ) αρμόδιο διαχειριστή.

[heading=paragraph]
===== {empty}

Ο κατάλογος ΠΕΣ ενημερώνεται αμελλητί σε κάθε μεταβολή (εγκατάσταση, αντικατάσταση, απόσυρση ΠΕΣ).

[heading=paragraph]
===== {empty}

Ο πάροχος εφαρμόζει Διαδικασία Διαχείρισης Αλλαγών (Change Management), η οποία ορίζει τον τρόπο αξιολόγησης, έγκρισης, υλοποίησης, τεκμηρίωσης και ανάκλησης (rollback) αλλαγών στα ΠΕΣ.

[heading=paragraph]
===== {empty}

Ο πάροχος εφαρμόζει Διαδικασία Διαχείρισης Ευπαθειών (Vulnerability Management), η οποία περιλαμβάνει κατ' ελάχιστον: (α) τον εντοπισμό ευπαθειών, (β) την αξιολόγηση και ιεράρχησή τους, (γ) την αντιμετώπισή τους, (δ) την τεκμηρίωση των ενεργειών.

[heading=paragraph]
===== {empty}

Ο πάροχος διενεργεί τεχνικούς ελέγχους ασφάλειας (security testing), κατ' ελάχιστον κάθε δύο (2) έτη, στα κρίσιμα ΠΕΣ. Τα αποτελέσματα τεκμηριώνονται και αξιοποιούνται για τη βελτίωση των μέτρων ασφάλειας.

[heading=article]
=== Διαχείριση Περιστατικών Ασφάλειας

[heading=subarticle]
==== Διαδικασία Διαχείρισης Περιστατικών Ασφάλειας

[heading=paragraph]
===== {empty}

Ο πάροχος διατηρεί και εφαρμόζει Διαδικασία Διαχείρισης Περιστατικών Ασφάλειας, η οποία καθορίζει τις ενέργειες αναγνώρισης, αντιμετώπισης, ανάλυσης και αποκατάστασης περιστατικών ασφάλειας.

[heading=paragraph]
===== {empty}

Η Διαδικασία Διαχείρισης Περιστατικών Ασφάλειας ορίζει κατ' ελάχιστον: (α) τους ρόλους και τις αρμοδιότητες των εμπλεκομένων, (β) τα κανάλια επικοινωνίας, (γ) τα κριτήρια κλιμάκωσης, (δ) τις ενέργειες αντιμετώπισης ανά κατηγορία περιστατικού, (ε) τις ενέργειες αποκατάστασης.

[heading=paragraph]
===== {empty}

Ο πάροχος διατηρεί αρχείο περιστατικών ασφάλειας, στο οποίο καταγράφονται κατ' ελάχιστον: (α) η ημερομηνία και ώρα εντοπισμού, (β) η περιγραφή του περιστατικού, (γ) οι ενέργειες αντιμετώπισης, (δ) η κατάσταση αποκατάστασης, (ε) τα συμπεράσματα της ανάλυσης.

[heading=paragraph]
===== {empty}

Ο πάροχος εξετάζει κάθε περιστατικό ασφάλειας μετά την αντιμετώπισή του, εξάγει συμπεράσματα και λαμβάνει μέτρα για την αποτροπή επανάληψής του.

[heading=subarticle]
==== Αναφορά Περιστατικών Ασφάλειας

[heading=paragraph]
===== {empty}

Ο πάροχος κοινοποιεί στην ΑΔΑΕ κάθε περιστατικό ασφάλειας, σύμφωνα με τα ακόλουθα:

[upperalpha]
. Ο πάροχος υποβάλλει αμελλητί στην ΑΔΑΕ αρχική αναφορά, η οποία περιλαμβάνει κατ' ελάχιστον τα ακόλουθα στοιχεία:
+
[lowerroman]
.. Το είδος του περιστατικού.
.. Περιεκτική περιγραφή του περιστατικού, συμπεριλαμβανομένων του τρόπου εντοπισμού, του εκτιμώμενου αντίκτυπου και των ενεργειών αντιμετώπισης.
.. Σύντομη αναφορά στην πρώτη εκτίμηση για τα αίτια του περιστατικού.
. Ο πάροχος υποβάλλει στην ΑΔΑΕ αναλυτική αναφορά, εντός δέκα (10) εργάσιμων ημερών από την ολοκλήρωση της αντιμετώπισης του περιστατικού, η οποία περιλαμβάνει κατ' ελάχιστον τα ακόλουθα στοιχεία:
+
[lowerroman]
.. Ημερομηνία και ώρα εντοπισμού και αντιμετώπισης.
.. Αναλυτική περιγραφή του περιστατικού.
.. Ανάλυση αιτιών.
.. Ενέργειες αποκατάστασης.
.. Μέτρα πρόληψης για αποτροπή επανάληψης.

[heading=paragraph]
===== {empty}

Σε περίπτωση που η ΑΔΑΕ κρίνει ότι η ενημέρωση του κοινού σχετικά με ένα περιστατικό ασφάλειας είναι προς το δημόσιο συμφέρον, δύναται να ενημερώσει σχετικά το κοινό ή να ζητήσει από τον πάροχο να προβεί στην εν λόγω ενημέρωση.

[heading=article]
=== Διαχείριση Παρακολούθησης και Ελέγχου

[heading=subarticle]
==== Διαδικασία Εκτέλεσης Εντολών Άρσης Απορρήτου

[heading=paragraph]
===== {empty}

Ο πάροχος διατηρεί και εφαρμόζει Διαδικασία Εκτέλεσης Εντολών Άρσης Απορρήτου. Η Διαδικασία αυτή καθορίζει τις ενέργειες που απαιτούνται για την εκτέλεση εντολών άρσης του απορρήτου, σύμφωνα με τα προβλεπόμενα στην κείμενη νομοθεσία.

[heading=paragraph]
===== {empty}

Η Διαδικασία Εκτέλεσης Εντολών Άρσης Απορρήτου ορίζει κατ' ελάχιστον: (α) τους ρόλους και τις αρμοδιότητες των εμπλεκομένων, (β) τη ροή εργασιών για τη λήψη, αξιολόγηση και εκτέλεση εντολών, (γ) τα μέτρα ασφάλειας κατά την εκτέλεση, (δ) τη διαδικασία τερματισμού, (ε) τις υποχρεώσεις τήρησης αρχείων.

[heading=subarticle]
==== Παρακολούθηση Συμβάντων Ασφαλείας

[heading=paragraph]
===== {empty}

Ο πάροχος παρακολουθεί τα συμβάντα ασφαλείας στα ΠΕΣ που σχετίζονται με τη διασφάλιση του απορρήτου.

[heading=paragraph]
===== {empty}

Ο πάροχος εφαρμόζει μηχανισμούς καταγραφής (logging) σε όλα τα κρίσιμα ΠΕΣ.

[heading=paragraph]
===== {empty}

Τα αρχεία καταγραφής περιλαμβάνουν κατ' ελάχιστον: (α) τον χρήστη ή τη διεργασία που εκτέλεσε την ενέργεια, (β) την ημερομηνία και ώρα, (γ) το είδος της ενέργειας, (δ) το αποτέλεσμα (επιτυχία/αποτυχία).

[heading=subarticle]
==== Διατήρηση Αρχείων Καταγραφής

[heading=paragraph]
===== {empty}

Τα αρχεία καταγραφής των ΠΕΣ φυλάσσονται για χρονικό διάστημα τουλάχιστον δύο (2) ετών.

[heading=paragraph]
===== {empty}

Ο πάροχος λαμβάνει μέτρα για την προστασία της ακεραιότητας και εμπιστευτικότητας των αρχείων καταγραφής. Τα αρχεία καταγραφής αποθηκεύονται σε ασφαλή θέση και η πρόσβαση σε αυτά περιορίζεται στο ελάχιστο αναγκαίο προσωπικό.

[heading=paragraph]
===== {empty}

Σε περίπτωση εκκρεμούς ελέγχου ή έρευνας από αρμόδια αρχή, ο πάροχος αναστέλλει τη διαγραφή σχετικών αρχείων καταγραφής και πέραν της κανονικής περιόδου διατήρησης και προβαίνει στη διαγραφή τους μόνο κατόπιν σχετικής απόφασης της ΑΔΑΕ.

[heading=subarticle]
==== Εσωτερικός Έλεγχος Εφαρμογής της Πολιτικής Ασφάλειας Δικτύων και Υπηρεσιών

[heading=paragraph]
===== {empty}

Ο πάροχος διενεργεί εσωτερικό έλεγχο εφαρμογής της Πολιτικής Ασφάλειας Δικτύων και Υπηρεσιών, κατ' ελάχιστον κάθε δύο (2) έτη.

[heading=paragraph]
===== {empty}

Ο πάροχος τηρεί αρχείο εσωτερικών ελέγχων.

[heading=paragraph]
===== {empty}

Τα αποτελέσματα του εσωτερικού ελέγχου αξιολογούνται και λαμβάνονται μέτρα για την αντιμετώπιση των τυχόν ευρημάτων.

[heading=paragraph]
===== {empty}

Η Διαδικασία Εσωτερικού Ελέγχου περιλαμβάνει κατ' ελάχιστον τα ακόλουθα:

[heading=paragraph,level=6]
====== {empty}

Τον ορισμό του πεδίου ελέγχου.

[heading=paragraph,level=6]
====== {empty}

Τον ορισμό της μεθοδολογίας ελέγχου.

[heading=paragraph,level=6]
====== {empty}

Τη σύνταξη σχεδίου ελέγχου.

[heading=paragraph,level=6]
====== {empty}

Τη σύνταξη αναφοράς ελέγχου, η οποία περιλαμβάνει κατ' ελάχιστον: τα ευρήματα, τις συστάσεις και τις χρονικές δεσμεύσεις αντιμετώπισης.

[heading=paragraph,level=6]
====== {empty}

Την παρακολούθηση υλοποίησης των συστάσεων.

[heading=article]
=== Ευαισθητοποίηση σε Θέματα Απειλών και Ενημέρωση Χρηστών/Συνδρομητών

[heading=subarticle]
==== Συλλογή και Διαχείριση Πληροφοριών για Απειλές

[heading=paragraph]
===== {empty}

Ο πάροχος διατηρεί και εφαρμόζει Διαδικασία για την Παρακολούθηση, Συλλογή και Διαχείριση πληροφοριών σχετικά με πιθανές απειλές ασφάλειας του δικτύου και των υπηρεσιών του, η οποία περιλαμβάνει κατ' ελάχιστον τα παρακάτω:

[heading=paragraph,level=6]
====== {empty}

Ο πάροχος παρακολουθεί τακτικά πληροφορίες και στοιχεία ανάλυσης απειλών (threat intelligence) από σχετικές, τρέχουσες και αξιόπιστες εξωτερικές πηγές πληροφόρησης.

[heading=paragraph,level=6]
====== {empty}

Ο πάροχος αναλύει, αξιολογεί, συσχετίζει και χαρακτηρίζει τις συλλεχθείσες πληροφορίες για απειλές.

[heading=paragraph,level=6]
====== {empty}

Ο πάροχος ορίζει τους τρόπους λήψης απόφασης, καθώς και τις συνθήκες κατά τις οποίες ενεργοποιούνται τα μέτρα για την ελαχιστοποίηση και τον περιορισμό των συνεπειών/επιπτώσεων από απειλές ασφάλειας.

[heading=paragraph,level=6]
====== {empty}

Ο πάροχος ορίζει τους τρόπους διάχυσης και κοινοποίησης των πληροφοριών και στοιχείων ανάλυσης απειλών σε συνεργασία με σχετικούς οργανισμούς και φορείς.

[heading=subarticle]
==== Ευαισθητοποίηση και Ενημέρωση Χρηστών/Συνδρομητών

[heading=paragraph]
===== {empty}

Ο πάροχος ενημερώνει τους συνδρομητές ή χρήστες των παρεχόμενων δικτύων ή υπηρεσιών τουλάχιστον κατά τη σύναψη της μεταξύ τους σύμβασης, αλλά και σε τακτά χρονικά διαστήματα, με κάθε πρόσφορο τρόπο, σχετικά με τα μέτρα που ενδείκνυται να λαμβάνουν για την ασφάλεια των επικοινωνιών τους.

[heading=paragraph]
===== {empty}

Ο πάροχος ενημερώνει τους συνδρομητές ή χρήστες των παρεχόμενων δικτύων ή υπηρεσιών για συγκεκριμένες και σημαντικές απειλές που ενδέχεται να τους επηρεάσουν, σύμφωνα με την κείμενη νομοθεσία.

[heading=part]
== Έλεγχος, Υποχρεώσεις Παρόχων, Μεταβατικές και Τελικές Διατάξεις

[heading=article]
=== Διαδικασία Ελέγχου από την ΑΔΑΕ

[heading=paragraph]
==== {empty}

Η ΑΔΑΕ διενεργεί τακτικούς ελέγχους περιοδικά στους παρόχους, προκειμένου να διαπιστώσει τη συμμόρφωση της Πολιτικής Ασφάλειας Δικτύων και Υπηρεσιών τους με τον παρόντα Κανονισμό. Επίσης, η ΑΔΑΕ, στο πλαίσιο των αρμοδιοτήτων της, διενεργεί έκτακτους ελέγχους στους παρόχους, αυτεπαγγέλτως ή κατόπιν καταγγελίας ή περιστατικού ασφάλειας.

[heading=paragraph]
==== {empty}

Ο έλεγχος διενεργείται από την ΑΔΑΕ με την παρουσία του Υπεύθυνου Ασφάλειας Δικτύων και Υπηρεσιών, σύμφωνα με τα ακολούθως οριζόμενα:

[heading=paragraph]
===== {empty}

Η ΑΔΑΕ, σύμφωνα με το άρθρο 6 του ν. 3115/2003, με απόφασή της, ορίζει ομάδα ελέγχου, με σκοπό τον έλεγχο συγκεκριμένου παρόχου. Με την ίδια απόφαση καθορίζεται η ειδικότερη σύνθεση της ομάδας ελέγχου.

[heading=paragraph]
===== {empty}

Ο τακτικός έλεγχος διενεργείται με επιτόπια επίσκεψη στις εγκαταστάσεις του παρόχου και συμπληρωματική αλληλογραφία όπου κρίνεται απαραίτητο.

[heading=paragraph]
===== {empty}

Ο έκτακτος έλεγχος διενεργείται χωρίς την προηγούμενη ενημέρωση του παρόχου σχετικά με το αντικείμενο του ελέγχου και διεξάγεται με επιτόπια επίσκεψη στις εγκαταστάσεις του παρόχου και συμπληρωματική αλληλογραφία, όπου κρίνεται απαραίτητο. Σε περίπτωση διενέργειας του ελέγχου με άλλο τρόπο, απαιτείται ειδική αιτιολόγηση.

[heading=paragraph]
===== {empty}

Από τη λήψη της έγγραφης ενημέρωσης του Υπεύθυνου Ασφάλειας Δικτύων και Υπηρεσιών περί της διεξαγωγής τακτικού ελέγχου από την ΑΔΑΕ και εν γένει από την έναρξη κάθε είδους ελέγχου και μέχρι να λάβει έγγραφη ενημέρωση από την Αρχή αναφορικά με το πέρας του ελέγχου, ο πάροχος δεν δύναται να προβεί σε οποιαδήποτε αναθεώρηση του κειμένου της Πολιτικής Ασφάλειας Δικτύων και Υπηρεσιών ή των συνοδευτικών αρχείων αυτής.

[heading=paragraph]
===== {empty}

Για κάθε επιτόπιο έλεγχο συντάσσεται ειδικό έγγραφο με τίτλο «Πρακτικό Διενέργειας Επιτόπιου Ελέγχου στις εγκαταστάσεις του παρόχου», το οποίο συνυπογράφεται από τον Υπεύθυνο Ασφάλειας Δικτύων και Υπηρεσιών καθώς και την ομάδα ελέγχου της ΑΔΑΕ.

[heading=paragraph]
==== {empty}

Μετά την ολοκλήρωση όλων των αναγκαίων επιμέρους ελέγχων, η ομάδα ελέγχου εξετάζει διεξοδικά το σύνολο των συλλεχθέντων στοιχείων και συντάσσει ειδικό έγγραφο με τίτλο «Έκθεση διενέργειας τακτικού/εκτάκτου ελέγχου στον πάροχο», το οποίο περιλαμβάνει απαραιτήτως τα ακόλουθα στοιχεία:

[lowergreek]
. Τα στοιχεία της απόφασης της ΑΔΑΕ με την οποία αποφασίστηκε η διενέργεια του ελέγχου,
. Το ονοματεπώνυμο και την ιδιότητα των προσώπων που απαρτίζουν την ομάδα ελέγχου και την ημερομηνία σύστασης της τελευταίας,
. Την επωνυμία του ελεγχόμενου παρόχου, καθώς και το όνομα του Υπευθύνου Ασφάλειας Δικτύων και Υπηρεσιών,
. Τα Πρακτικά Διενέργειας Επιτόπιων Ελέγχων στις εγκαταστάσεις του ελεγχόμενου παρόχου, με αναγραφή των συγκεκριμένων ημερομηνιών που αυτοί έλαβαν χώρα, καθώς και κάθε σχετική έγγραφη επικοινωνία μεταξύ της ΑΔΑΕ και του παρόχου στο πλαίσιο της διεξαγωγής του ελέγχου,
. Αναλυτική περιγραφή των ευρημάτων του ελέγχου και διαπίστωση τυχόν παραλείψεων ή αναντιστοιχιών με τον παρόντα Κανονισμό και την κείμενη νομοθεσία, καθώς και την Πολιτική Ασφάλειας Δικτύων και Υπηρεσιών,
. Καταγραφή παρατηρήσεων αναφορικά με την εφαρμογή της Πολιτικής Ασφάλειας Δικτύων και Υπηρεσιών.
. Τελικό πόρισμα του ελέγχου.

[heading=paragraph]
==== {empty}

Η απόφαση της Ολομέλειας της ΑΔΑΕ για την έγκριση της «Έκθεσης διενέργειας ελέγχου στον πάροχο», μετά της συνημμένης σε αυτήν έκθεσης, γνωστοποιείται στον ελεγχόμενο πάροχο.

[heading=paragraph]
==== {empty}

Κατά τα λοιπά ισχύουν οι διατάξεις του ν. 3115/2003 «Αρχή Διασφάλισης του Απορρήτου των Επικοινωνιών» (Α'47).

[heading=article]
=== Υποχρέωση Ενημέρωσης της ΑΔΑΕ

[heading=paragraph]
==== {empty}

Οι πάροχοι που λειτουργούν υπό καθεστώς Γενικής Άδειας, όπως αυτό καθορίζεται από την εκάστοτε ισχύουσα νομοθεσία, υποχρεούνται εντός προθεσμίας δύο (2) μηνών από τη δημοσίευση του παρόντος στην Εφημερίδα της Κυβερνήσεως, να δηλώσουν προς την ΑΔΑΕ με υπεύθυνη δήλωση του νόμιμου εκπροσώπου τους:

[lowergreek]
. Τις δραστηριότητες για τις οποίες έχουν υποβάλει Δήλωση Καταχώρησης στην ΕΕΤΤ για τη λειτουργία υπό καθεστώς Γενικής Αδείας.
. Εάν ασκούν εν τοις πράγμασι τις δραστηριότητες για τις οποίες έχουν υποβάλει Δήλωση Καταχώρησης στην ΕΕΤΤ, περιγράφοντας αναλυτικά τις ασκούμενες δραστηριότητες και τα είδη των ΠΕΣ για την άσκηση αυτών των δραστηριοτήτων.
. Εάν δεν ασκούν εν τοις πράγμασι τις δραστηριότητες για τις οποίες έχουν υποβάλει Δήλωση Καταχώρησης στην ΕΕΤΤ, επισημαίνοντας εάν τις έχουν ασκήσει στο παρελθόν και για ποιο χρονικό διάστημα.
. Τα στοιχεία του Υπεύθυνου Ασφάλειας Δικτύων και Υπηρεσιών.

[heading=paragraph]
==== {empty}

Οι πάροχοι που υποβάλλουν δήλωση καταχώρησης στην ΕΕΤΤ υπό καθεστώς Γενικής Αδείας μετά την έναρξη ισχύος του παρόντος Κανονισμού, υποχρεούνται να υποβάλουν τη δήλωση του άρθρου 11.1 εντός προθεσμίας δύο (2) μηνών από την έναρξη των αντίστοιχων δραστηριοτήτων.

[heading=paragraph]
==== {empty}

Οι πάροχοι, ανεξαρτήτως της υποβολής αντίστοιχης Δήλωσης Καταχώρησης στην ΕΕΤΤ, οφείλουν να ενημερώνουν αμελλητί την ΑΔΑΕ σε περίπτωση που επέλθει οποιαδήποτε μεταβολή ως προς τις δηλωθείσες δραστηριότητές τους που ασκούν εν τοις πράγμασι, καθώς και στην περίπτωση που επέλθει μεταβολή στην εταιρική μορφή, στην επωνυμία και στην έδρα τους.

[heading=article]
=== Υποβολή και Υλοποίηση Πολιτικής Ασφάλειας

[heading=paragraph]
==== {empty}

Οι πάροχοι που ασκούν εν τοις πράγμασι τις δραστηριότητες του άρθρου 1.1 οφείλουν να συντάξουν στην ελληνική γλώσσα και να υλοποιήσουν την Πολιτική Ασφάλειας Δικτύων και Υπηρεσιών, εντός προθεσμίας εννέα (9) μηνών από τη δημοσίευση του παρόντος στην Εφημερίδα της Κυβερνήσεως ή εντός προθεσμίας δώδεκα (12) μηνών από την έναρξη ή μεταβολή των αντίστοιχων δραστηριοτήτων τους.

[heading=paragraph]
==== {empty}

Ειδικότερα, οι πάροχοι που υπάγονται στο πεδίο εφαρμογής του ν. 3674/2008, όπως ισχύει, υποχρεούνται να υποβάλουν στην ΑΔΑΕ προς έγκριση Πολιτική Ασφάλειας Δικτύων και Υπηρεσιών, στην ελληνική γλώσσα, εντός προθεσμίας τριών (3) μηνών από τη δημοσίευση του παρόντος στην Εφημερίδα της Κυβερνήσεως. Στην ως άνω υποχρέωση εμπίπτουν οι πάροχοι που παρέχουν ιδίως τις ακόλουθες υπηρεσίες:

[lowergreek]
. S001: Σταθερές υπηρεσίες διαπροσωπικών επικοινωνιών βάσει αριθμών
. S002: Κινητές υπηρεσίες διαπροσωπικών επικοινωνιών βάσει αριθμών

Οι πάροχοι της παρούσας παραγράφου υποχρεούνται εντός προθεσμίας έξι (6) μηνών από τη γνωστοποίηση σε αυτούς της απόφασης της ΑΔΑΕ περί έγκρισης της Πολιτικής Ασφάλειας Δικτύων και Υπηρεσιών να την υλοποιήσουν και να ενημερώσουν εγγράφως την ΑΔΑΕ.

[heading=paragraph]
==== {empty}

Οι πάροχοι δεν υποβάλλουν στην ΑΔΑΕ προς έγκριση τις διαδικασίες ασφάλειας που προβλέπονται στο πλαίσιο του παρόντος Κανονισμού.

[heading=paragraph]
==== {empty}

Σε περίπτωση που παρέλθει άπρακτη η προθεσμία εντός της οποίας οι πάροχοι οφείλουν να συντάξουν και να υλοποιήσουν την Πολιτική Ασφαλείας εφαρμόζονται οι κυρώσεις του ν. 3115/2003, όπως ισχύει.

[heading=article,type=transitional-provisions]
=== Μεταβατικές διατάξεις

[heading=paragraph]
==== {empty}

Κατά το χρονικό διάστημα από τη δημοσίευση του παρόντος μέχρι την ημερομηνία υλοποίησης των Πολιτικών Ασφαλείας οι πάροχοι υποχρεούνται στην τήρηση της προστασίας του απορρήτου των επικοινωνιών, σύμφωνα με την κείμενη νομοθεσία και στη διασφάλιση του ελέγχου που διενεργείται από την ΑΔΑΕ σχετικά με την προστασία του απορρήτου των επικοινωνιών, διατηρώντας τα μέτρα και τις βέλτιστες πρακτικές που έχουν ήδη προβλεφθεί για τον σκοπό αυτό.

[heading=paragraph]
==== {empty}

Οι πάροχοι που έχουν αποστείλει στην ΑΔΑΕ ενημέρωση σχετικά με τις δραστηριότητες για τις οποίες έχουν υποβάλει Δήλωση Καταχώρησης στην ΕΕΤΤ για τη λειτουργία υπό καθεστώς Γενικής Αδείας, δεν υποχρεούνται να υποβάλουν εκ νέου ενημέρωση, σύμφωνα με τα οριζόμενα στο άρθρο 11 του παρόντος, εφόσον δεν έχουν υπάρξει μεταβολές.

[heading=article,type=entry-into-force]
=== Καταργούμενες διατάξεις -- Έναρξη ισχύος

Οι υπ' αρ. 165/2011 και 28/2024 αποφάσεις της ΑΔΑΕ, καθώς και οι Πολιτικές Ασφαλείας που είχαν εγκριθεί βάσει αυτών καταργούνται από την έναρξη ισχύος του παρόντος. Η ισχύς του παρόντος Κανονισμού αρχίζει με τη δημοσίευσή του στην Εφημερίδα της Κυβερνήσεως.

Ο παρών Κανονισμός να δημοσιευθεί στην Εφημερίδα της Κυβερνήσεως.

[.colophon]
== Υπογραφές

Μαρούσι, 31 Ιουλίου 2025 +
Ο Αντιπρόεδρος +
ΓΕΩΡΓΙΟΣ ΜΠΑΚΑΛΗΣ
